Ahoj kamarádi!

Chtěl jsem dát dohromady rámcový plán červencového výletu. Zatím je v něm pár mezer, ale to nevadí — nerad bych vše pevně plánoval. Budeme se řídit podle počasí a nálady.

### TL;DR

- **13. července večer – 19. července přes den**
- **Pondělí 14.** – Terst a kultůra  
- **Úterý 15.** – Terén, asi Risnjak
- **Středa 16.** – Terén, moře, cigárka
- **Čtvrtek 17.** – Terén, moře, cigárka
- **Pátek 18.** – Návrat přes Lublaň, spaní v Rakousku  
- **Sobota 19.** – Dojezd na Nežárku, večer sněm Kruhu, případně návrat do Prahy

---

**Doprava:**

- Pojede nás víc, takže s největší pravděpodobností i **dvě** auta!
- *Volvo V70* v automatu a rok výroby 1996 (dále jen stříbrný koráb Cyril)
- *Volvo V70* v manuálu a rok výroby 2012(??) (dále jen černá auto Rita)
- Střídání řidičů vítáno!

**Ubytování a strava:**

- Nebude)) resp ↓↓↓
- Počítejte se spaním venku ‒ většinou asi u aut. Když nastane nějaká krize, budeme se tomu přizpůsobovat.
- Jídlo vyřešíme společným nákupem až budeme *'opouštět civilizaci'*.

**S sebou:**

- Spacák, karimatka
- Stany domluvíme, budou se hodit proti vodě i komárům.

---

## Pondělí – Terst

v kontextu noční jízdy by bylo vhodné udělat pondělí jako den odpočinkový. plán je dojet ráno do Terstu, zkontrolovat kvalitu kafe v místních kavárnách, posedět na molu a chvíli pozorovat ropné tankery přivážející ropu z pouště do transalpského potrubí, čile nahrazující rozpadlá východní partnerství (čti závislost). procházka po historickém centru tohoto přístavního města bude doplněna návštěvou brutalistních staveb v severo-východní části města. grande! o odborný výklad se jistě postará architektonická sekce výpravy. navečer odjezd z města, opakované překročení státních hranic a dojezd do Chorvatska.

---

## Úterý až čtvrtek – Terén

úterý bude den terénu, středa taky a čtvrtek taky. přesný harmonogram těchto dní ještě není vymyšlen, ale pár věcí je jasných. uděláme jeden celodenní výlet do národního parku Risnjak (asi úterý), dáme si i koupání v moři (tam budou vagóny čechů), když bude vedro, zajdem do údolí k někajému krasovému vývěru. konkrétní lokality jsou otevřené k diskusi, osobně bych se docela rád podíval až na Velebit, ale uvidíme, je to přece jen trochu daleko.

---

## Pátek – Lublaň a Rakousko

v pátek zvedneme kotvy a ať už budem kdekoli, zamíříme do slovinské Lublaně. kafe a město, navečer do Rakouska, kde přespíme někde v kopcích.

---

## Sobota – Nežárka a sněm Kruhu

v sobotu ráno sbalíme co zbylo a vyjedem směrem do Čech. ale ne hned do Prahy. vzhledem k tomu, že na Nežárce nedaleko Frahelže bude tou dobou končit tábor Kruhu, zastavíme se i tam. bude totiž docházet k zásadní události: sněmu, na kterém se předávají náčelnické povinnosti ze starší na mladší generaci. se stmíváním začne velký oheň a bude trvat až do rána. myslím, že i návštěvy z řad externistů jsou vítány. naopak, kdyby někdo chtěl hned v sobotu do Prahy, dá se poměrně jednoduše dojet z Veselí nad Lužnicí, odkud je člověk za hodinu třicet rychlíkem na hlaváku.

---

